এসাইনমেন্টে আপনাকে যা যা করতে হবেঃ
ইউজার Authentication Implement করতে হবে । এক্ষেত্রে Access Token এবং Refresh Token যথাযথ ভাবে কাজ করতে পারতে হবে ।

আমাদের দেয়া টেমপ্লেট অনুযায়ী হোম পেজে টি আপনাদের বানাতে হবে । এখানে 'SHOP BY CATEGORY', 'TRENDING PRODUCTS' এবং 'TOP NEW ARRIVAL' সেকশনে থাকা তথ্য গুলো Database থেকে নিয়ে এসে দেখাতে হবে ।

কোনো প্রোডাক্ট এ ক্লিক করলে, সেই প্রোডাক্ট এর ডিটেইলস পেজে নিয়ে যাবে । এবং ডেটাবেজ থেকে সেই প্রোডাক্ট এর তথ্য নিয়ে এসে দেখাবে ।

যে কোনো পেজ থেকে "Add to Cart" বা "Wishlist" এ ক্লিক করলে, Navbar এ এদের কাউন্ট বাড়াতে বা কমাতে হবে ।

"Add to Cart" এবং "Wishlist" বাটন ফাংশনাল করাতে হবে । অর্থাৎ এগুলো তে ক্লিক করলে এগুলোর জন্যে নির্ধারিত পেজে নিয়ে যাবে এবং সঠিক তথ্য দেখাবে । তবে, "Add to Cart" এবং "Wishlist" শুধু মাত্র লগইন অবস্থাতেই ক্লিক কাজ করবে।

লগইন না থাকা অবস্থায় "Add to Cart" বা "Wishlist" ক্লিক করলে, লগইন পেজে নিয়ে যাবে, লগইন বা রেজিস্ট্রেশন এর পরে, যেই প্রোডাক্ট এ "Add to Cart" বা "Wishlist" করেছিল, সেই প্রোডাক্ট যেন "Add to Cart" বা "Wishlist" হয়ে যায়। পুনরায় যেন সেটি কে না করা লাগে ।

প্রোডাক্ট ডিটেইলস পেজ থেকে সোশ্যাল মিডিয়াতে শেয়ার করার ফাংশন ইমপ্লিমেন্ট করতে হবে ।

প্রোডাক্ট ডিটেইলস পেজ এ "Related Products" গুলো নিয়ে এসে দেখাতে হবে । এক্ষেত্রে আপনাকে কীওয়ার্ড বা ট্যাগ বা ক্যাটেগরি এর ভিত্তিতে রিলেটেড প্রোডাক্ট সিলেক্ট করতে হবে ।

সার্চ ফিচার ইমপ্লিমেন্ট করতে হবে, এক্ষেত্রে সার্চ রেজাল্ট Shop.html এর টেমপ্লেট অনুযায়ী দেখাবে ।

প্রোডাক্ট লিস্টিং পেজ বা সার্চ রেজাল্ট পেজের সাইড বার এ দেয়া "Categories", "Price", "Size", "Color" এগুলো দিয়ে আপনার প্রোডাক্ট লিস্টিং Filter করতে পারতে হবে ।

Accounts Page এ গেলে ইউজার তার "Personal Profile", "Shipping address" ও "Billing address" দেখাবে(ইউজার নতুন একাউন্ট ক্রিয়েট করার পর Shipping ও Billing Address এর ফিল্ডগুলো খালি থাকবে ডিফল্টভাবে), এবং সেগুলো আপডেট করার ব্যবস্থা আপনাকে করতে হবে । সেই সাথে এই পেজ গুলো প্রাইভেট রাউট হবে, অর্থাৎ, ইউজার লগইন না থাকলে তাকে লগইন পেজে নিয়ে যাবে ।

Checkout পেজে গেলে যেই আইটেম গুলো কার্ট এ থাকবে, সেগুলো দেখাবে এবং চেকআউট ইনফরমেশন এর জন্যে ফর্ম দেখাবে । ফর্মে ভ্যালিডেশন থাকবে, এবং "Place order" বাটনে ক্লিক করলে অর্ডার কমপ্লিট হয়ে একটি Success মেসেজ দেখাবে ।

"Place order" অর্ডার প্লেস হবার পরে, একটা ইউজার কে তার Invoice ডাউনলোড করার ব্যবস্থা করে দিতে হবে । অর্থাৎ যেই যেই প্রোডাক্ট purchase করলো, সেগুলোর তালিকা এবং মোট কত টাকা খরচ হল সেগুলোর ভিত্তি তে আপনাকে একটি PDF Generate করতে হবে । এবং সেই PDF Download করার লিংক জেনেরেট করতে হবে । PDF Generate করতে "PDF-LIB" বা অন্য যেকোনো লাইব্রেরি ব্যবহার করতে পারেন ।

প্রোডাক্ট Purchase Complete হয়ে গেলে, ইউজার কে ইমেইল করে তাকে Invoice এর একটি কপি পাঠিয়ে দিতে হবে ।

প্রোডাক্ট এর Stock Manage করতে হবে । কোনো প্রোডাক্ট স্টকে না থাকলে, Stock Out লিখা দেখাতে হবে ।

Stock Manage এর ক্ষেত্রে, যখন মাত্র একটি প্রোডাক্ট Inventory তে থাকবে তখন প্যারালাল ভাবে যেন দুই বা তার অধিক অর্ডার না হয়ে যায় এটি খেয়াল রাখতে হবে । অর্থাৎ, যখন কেউ Add to Cart করবে, তখন সেটি Inventory থেকে কমায় ফেলতে হবে, একটা নির্দিষ্ট সময় এর মধ্যে যদি ঐ ইউজার পেমেন্ট না করে, তাহলে ওই প্রোডাক্টটি রিলিস করে আবার inventory তে available করে দিতে হবে ।

প্রোডাক্ট এর ইনফরমেশন বাদ দিয়ে, ওয়েব সাইটের বাকি সকল লিখা গুলো তে Internationalization Implement করতে হবে, সেক্ষেত্রে বাংলা এবং ইংরেজী লিখা থাকবে ।

হোম পেজ এবং প্রোডাক্ট ডিটেইলস পেজ যথাযথ ভাবে SEO Friendly হতে হবে ।

সামগ্রিক মতামতঃ
MongoDB Atlas এ আপনাদের সব ডেটা রাখতে হবে ।
পুরো এসাইনমেন্ট এর ব্যাকেন্ড এর ডেটাবেজ ডিজাইন কেমন হবে, সেটিও আপনাকে করতে হবে ।
এসাইনমেন্ট এ কিছু ক্ষেত্রে Popup/Dialog এর কোনো ডিজাইন দেয়া হয়নি সেটি আপনি পরিবর্তন করতে পারবেন ।
আপনি চাইলে TypeScript ব্যবহার করতে পারবেন ।
আপনার প্রয়োজনে আপনি ডিজাইন পরিবর্তন এবং আপডেট করতে পারবেন ।
আপনি চাইলে রিকুয়ারমেন্টস এর বাহিরে গিয়ে আলাদা কোনো ফিচার এড করতে পারবেন ।
আপনাকে খেয়াল রাখতে হবে, যেন Github Repository তে আপনার .env ফাইল আপলোড হয়। কোনো কারণে যদি Github Repository .env না থাকে তাহলে সেই এসাইনমেন্ট বাতিল বলে গণ্য হবে ।
